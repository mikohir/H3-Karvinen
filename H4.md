# H4 Uusi komento

Neljäs kotitehtävä Karvisen [palvelinten hallinta](https://terokarvinen.com/2021/configuration-management-systems-palvelinten-hallinta-ict4tn022-spring-2021/#h3-versionhallinta) -kurssilta.

#### a) Hei komento! Tee järjestelmään uusi "hei maailma" -komento ja asenna se orjille Saltilla. Liitä raporttiisi 'ls -l /usr/local/bin/' tulosteesta ainakin se rivi, jolla näkyy uuden komentotiedostosi oikeudet. Vinkkejä: tee shell script, joka tulostaa "hei maailma". Kokeile ensin käsin, sitten automatisoi. Luonteva paikka paketinhallinnan ulkopuolelta asennetuille ohjelmille on /usr/local/bin/. Katso myös 'salt-call --local sys.state_doc file.managed'. Muista (aina ja kaikessa mitä teet tietokoneella) testata lopputulos. Hyvä testi on mahdollisimman lähellä sitä, mitä käyttäjä tekisi.
 
Loin /home/master/scripts kansiooni uuden heimaailma.sh tiedoston. Tässä sen sisältämä skripti ja toimivuuden testaus:

![image](https://user-images.githubusercontent.com/82265726/115955614-520b7e00-a500-11eb-8189-98d31707a793.png)
![image](https://user-images.githubusercontent.com/82265726/115955200-d6a8cd00-a4fd-11eb-900b-ed9b64173ded.png)

Seuraavaksi muutin tiedoston oikeudet niin, että muu kuin pääkäyttäjä ei voi muokata (kirjoittaa) tiedostoa. Tähän käytin komentoa "sudo chmod 755 heimaailma.sh", jonka jälkeen kopioin tiedoston /usr/local/bin kansioon tulevaa automatisointia varten. Tässä vielä kuva tiedoston oikeuksista, jota tehtävänannossa pyydettiin: 

![image](https://user-images.githubusercontent.com/82265726/115955761-45d3f080-a501-11eb-9ef7-6b7b3c0e57ac.png)

Tämän jälkeen kopioin heimaailma -komennon salt kansioon, sekä loin init.sls tiedoston, jolla automatisointi tapahtuu. Tässä init.sls sisältö: 

![image](https://user-images.githubusercontent.com/82265726/115957559-d9aaba00-a50b-11eb-971e-9f6483e4d1ea.png)


Suomeksi sanottuna tiedosto siis tekee orjille heimaailma -komennon, sekä muuttaa sen oikeudet samanlaisiksi, mitä ne olivat aiemmin käsin tekemässäni "manuaalissa" versiossa. Seuraavaksi vuorossa testaus. Herra -orja asetelma on samalla virtuaalikoneella, joten poistan vain heimaailma -komennon ja sen jälkeen ajan äsken tekemäni tilan komennon asentamiseksi ja viimeisenä kokeilen toimiiko komento. Komennon poisto: sudo rm /usr/local/bin/heimaailma.sh

Tilan ajo komennon asentamiseksi:

![image](https://user-images.githubusercontent.com/82265726/115957603-1eceec00-a50c-11eb-838d-8b40bd307e7c.png)


Toimivuuden testaus:

![image](https://user-images.githubusercontent.com/82265726/115960845-4cbc2c80-a51c-11eb-9fd3-d70b36413b20.png)

Tekemäni tila näyttää toimivan ja maailmalle toivotetaan terveiset haluttuun tapaan orjan toimesta. Myös oikeudet muuttuivat oikeanlaisiksi:

![image](https://user-images.githubusercontent.com/82265726/115957835-6c982400-a50d-11eb-86f1-53eb7e784b51.png)




---------------------------------------------------------------------------------------------------------------------------------------------------------------------------------
#### b) whatsup.sh. Tee järjestelmään uusi komento, joka kertoo ajankohtaisia tietoja; asenna se orjille. Vinkkejä: Voit näyttää valintasi mukaan esimerkiksi päivämäärää, säätä, tietoja koneesta, verkon tilanteesta...

Alkuvaiheet ovat samat kuin edellisessä tehtävässä. Uusi komento "hello", jonka tein aluksi manuaalisesti, jonka jälkeen kopioin sen /usr/local/bin hakemistoon sekä tein sille oman hakemiston salttiin (/srv/salt/hello/). Saltin hakemistoon kopioin kyseisen hello -komennon ja tein uuden init.sls tiedoston tilan ajamista varten. Hello -komento näyttää skriptissä tältä:

![image](https://user-images.githubusercontent.com/82265726/115960406-e59d7880-a519-11eb-80fb-c12542e0ce85.png)

Ja init.sls tältä:

![image](https://user-images.githubusercontent.com/82265726/115960490-62c8ed80-a51a-11eb-9b13-d6a7391acc6c.png)


Komento kertoo siis käyttäjän nimen, ip-osoitteen sekä ilmoittaa nykyisen päivämäärän muodossa vuosi-päivä-kuukausi. Init.sls eli tilan "ajuri" puolestaan ohjaa saltin muokkaamaan (file.managed) oikeaa tiedostoa tietyssä sijainnissa tekemäni komennon mukaisesti, eli käytännössä siis lisää komennon orjien käytettäväksi automaattisesti (ja muokkaa käyttöoikeudet samalla tapaa, kuin a) kohdassa). Tässä kuva komennon suorittamisesta manuaalisesti sekä saltilla:

Manuaalisesti:

![image](https://user-images.githubusercontent.com/82265726/115960646-5002e880-a51b-11eb-8094-52926fb5c307.png)

Tilana saltilla:

![image](https://user-images.githubusercontent.com/82265726/115960689-89d3ef00-a51b-11eb-9dc6-fee0b098427b.png)

Kuten kuvista näkyy, orja ilmoittaa olevansa root ja ip-osoite ei muutu, mutta tämä johtuu siitä, että ajan orja-herra arkkitehtuuria samalta virtuaalikoneelta. Komennto kuitenkin asentoo ja toimii halutulla tavalla, ilmoittaen tiedot oikein!



---------------------------------------------------------------------------------------------------------------------------------------------------------------------------------
#### c) hello.py. Tee järjestelmään uusi komento Pythonilla ja asenna se orjille. Vinkkejä: Hei maailma riittää, mutta propellihatut saavat toki koodaillakin. Shebang on "#!/usr/bin/python3". Helpoin Python-komento on: print("Hei Tero!")

En ole käyttänyt kyseistä kieltä koskaan aiemmin, joten tavoitteena saada kyseinen käärme printtaamaan näytölle jotakin "Hei maailma!" muistuttavaa. Lähden liikkeella tuttuun tapaan, eli teen manuaalisesti python -komennon ja kopioin sen "/usr/local/bin" hakemistoon sekä salttiin. Tässä kuva skriptistä:

![image](https://user-images.githubusercontent.com/82265726/115961660-0e287100-a520-11eb-9423-9369cc4fdac3.png)

Toimivuuden testaus herralla:

![image](https://user-images.githubusercontent.com/82265726/115961891-2c42a100-a521-11eb-9d7a-77fad4ff94ec.png)

Seuraavaksi loin init.sls tiedoston komennon ajamista varten orjilla. Tässä sen sisältö:

![image](https://user-images.githubusercontent.com/82265726/115961930-76c41d80-a521-11eb-940a-7e244dde4025.png)

Eli kaikki on teoriassa samaa kuin aiemmissakin tehtävän vaiheissa, tiedostojen nimet ja sijainnit vain hieman eri kuin esimerkiksi a) tehtävässä. Testi komennon ajamisesta orjalla:

![image](https://user-images.githubusercontent.com/82265726/115961970-b854c880-a521-11eb-98eb-600aba4b4a31.png)

Orja toteaa olevansa käärme, joten kaikki pelittää halutulla tapaa. Viimeisenä vielä komennon poisto ja sen uudelleenasennus äskettäin tehdyllä tilalla. Poistamisen jälkeinen tuloste tilan ajamisesta ja komennon testaus orjalla:

![image](https://user-images.githubusercontent.com/82265726/115962104-695b6300-a522-11eb-8372-d12dd04a4973.png)

Tila ja komento näyttävät toimivan ilman ongelmia ja orja toteaa edelleen olevansa käärme.





---------------------------------------------------------------------------------------------------------------------------------------------------------------------------------
#### d) Laiskaa skriptailua. Tee kansio, josta jokainen skripti kopioituu orjille. Vinkki: 'salt-call --local sys.state_doc file.recurse'. Kun tämä on valmis, on todella helppoa laittaa orjille mikä tahansa yhden tiedoston shell script, Python-ohjelma, Perl-ohjelma, Go-binääri tai muu yhden binäärin ohjelma.

Aloitin tehtävän tekemällä salttiin uuden kansion, johon loin init.sls tiedoston. Sen jälkeen tein tämän uuden kansion sisälle vielä erillisen kansion. Sinne tulee tehtävänannossa mainitut yhden tiedoston ohjelmat, joita tässä tapauksessa ovat aiemmissa kohdissa tekemäni ohjelmat.

![image](https://user-images.githubusercontent.com/82265726/116223141-e9b6d980-a757-11eb-83b6-c409ff904321.png)

Kuvasta näkyy luodut kansiot, biniin kopoidut aiemmin tekemäni ohjelmat sekä init.sls sisältö. Se siis asentaa kaikki saltin bin/ sisältämät ohjelmat orjille /usr/local/bin kansioon. Seuraavaksi testaus:

![image](https://user-images.githubusercontent.com/82265726/116223509-44503580-a758-11eb-89ee-55db1ef003f2.png)

Kirjoitin tiedostojen oikeuksien muuttoa koskevan komennon väärässä formaatissa, joten uusi yritys sen korjattuani herjauksen mukaiseksi:

![image](https://user-images.githubusercontent.com/82265726/116223780-8ed1b200-a758-11eb-9643-90b630734287.png)

Nyt tilan ajaminen onnistui, mutta tarkistetaan tilanne vielä poistamalla kyseiset tiedostot /usr/local/bin kansiosta ja ajetaan tila uudelleen:

Ohjelmien poisto:

![image](https://user-images.githubusercontent.com/82265726/116224051-da845b80-a758-11eb-8fbc-a0a1907f4fd1.png)

Tilan ajo uudelleen:

![image](https://user-images.githubusercontent.com/82265726/116224186-0273bf00-a759-11eb-9f97-68f600062a60.png)

Hienostihan ne sinne asentui ja oikeudetkin muuttuivat onnistuneesti. Nyt orjille voidaan asentaa useita eri yhden tiedoston ohjelmia yhdellä tilalla. Lopuksi vielä kokeilua ohjelmien ajamisesta asennuksen jälkeen:

![image](https://user-images.githubusercontent.com/82265726/116225648-c6415e00-a75a-11eb-8531-d6c67c3fb280.png)



---------------------------------------------------------------------------------------------------------------------------------------------------------------------------------
#### e) Intel. Etsi kolme loppuprojektia joltain vanhalta kurssitoteutukselta. Kuvaile projektit tiiviisti ja linkitä alkuperäiseeen raporttin. Vinkkejä: Loppuprojekteja löydät etsimällä opiskelijoiden raportteja vanhoilta kursseilta ja selailemalla sivuja, joilta ne löytyivät. Raportteja löytyy vanhojen kurssitotetusten kommenteista. Ja tietysti kannattaa silmäillä listaa sieltä täältä, niin näet eri projektit kuin muut. Voi hakea myös Googlella ja DuckDuckGolla.

[Ronkaisen oma moduli](https://akronen.wordpress.com/2020/04/06/palvelinten-hallinta/):

Ronkainen päätti luoda kaksi modulia, jotka asentavat tiedostoja orjille orjien nimien perusteella. Käytännössä tämä tarkoitti kahden orjan luontia, joista toinen oli palvelin ja toinen työpöytä. Työpöytäorjaa ohjaa setup.sls ja palvelinta setupse.sls. Nämä tilat ajoivat orjille apache2 sekä konfiguroivat sen ohjeiden mukaisesti, hieman toisistaan poiketen. Tämän toimimiseksi oli Ronkainen luonut highstaten (top.sls) joka erotteli asennettavat tilat toisistaan. Sen toiminta perustui orjan nimen ja halutun tilan nimen yhdistämisen kriteereiksi kunkin tilan asennukselle.

[Jauhiaisen oma moduli](https://markusjauhiainenlinuxkurssi.design.blog/2020/05/17/palvelinten-hallinta-ict4tn022-3005-harjoitus-7/):

Jauhiasen tavoite oli konfiguroida Nginx webpalvelin, eli ns. reverse proxy (palvelin, joka "istuu" webpalvelimen edessä ja ohjaa siihen tulevan liikenteen haluttuun paikkkaan). Tarkemmin tarkoituksena oli konfiguroida Nginx niin, että kun virtuaalikoneen ip-osoitetta haettiin selaimella, ohjautui automaattisesti GitHubiin. Konfiguraatio kykenee siis ohjaamaan tietyn selaimella haetun domainin mihin tahansa muuhun osoitteeseen.

[Muhosen oma moduli](https://tommimuhonen334781833.wordpress.com/palvelinten-hallinta-harjoitus-7/):

Muhosen työ käsitteli palomuurin asetusten muokkausta, porttien availua sekä muutaman yleishyödyllisen ohjelman asennusta saltilla. Tähän sisältyi ssh:n ja apachen konfigurointi ja asennus orjille, niin että motd vaihtui käyttäjän käyttöjärjestelmän mukaisesti. Apachen tuli toimia suoraan käyttäjän kotihakemistosta niin, että selaimen hakukenttään kirjoittaessa "localhost/~user" aukeaisi index.html sille tehdystä public_html kansiosta. Eri tiloja Muhonen ajoi highstatella top.sls kautta, jotta orjille olisi vaivattomampaa asennella useita eri tiloja yhdellä komennolla.




---------------------------------------------------------------------------------------------------------------------------------------------------------------------------------
#### f) Lukua, ei luottamusta. Kokeile yhtä kohdassa e-Intel löytämääsi modulia koneella. Tämä on infraa koodina, joten luottamusta ei tarvita. Voit lukea koodista, mitä olet ajamassa.

Päätin yrittää jäljentää Ronkaisen apache2 -modulin, mutta toistaiseksi vain yhdellä orjalla. Olen jo asentanut apache2 -paketin, sekä tehnyt sille oman hakemiston saltissa (ja muokannut sen konfiguraatiota). Aloitan työn luomalla uuden hakemiston tätä tehtävää varten, sekä esimerkin mukaisesti luomalla sinne init.sls tiedoston ja kopioiden tarvittavat tiedostot uuteen hakemistoon. testmodule.sls (eli init.sls) sisältö näyttää tältä:

![image](https://user-images.githubusercontent.com/82265726/116261363-3ca48700-a780-11eb-88b3-eb5ebb7d0a3c.png)

Apache2 hakemisto ja konfiguraatio minulla olikin jo valmiina, tässä kuitenkin havainnollistava kuva muokkaamastani apachen index.html -sisällöstä:

![image](https://user-images.githubusercontent.com/82265726/116263061-be48e480-a781-11eb-8b48-f93815e99412.png)

Luodaan Ronkaisen tapaan tämän ajoa varten highstate eli top.sls, sekä kopioidaan testmodule.sls saltin omaan hakemistoon (/srv/salt/). Tässä taas havainnollistavat kuvat: 

![image](https://user-images.githubusercontent.com/82265726/116264883-4ed3f480-a783-11eb-8627-0c4f5c358b51.png)

![image](https://user-images.githubusercontent.com/82265726/116265049-75922b00-a783-11eb-9b99-560824d6fda2.png)

Seuraavaksi kokeillaan ajaa top.sls:

![image](https://user-images.githubusercontent.com/82265726/116266337-31535a80-a784-11eb-811c-857a877c6b5b.png)

Konfiguraatio toimi ja index.html sisältökin päivittyi haluttuun tapaan, tältä se näyttää nyt selaimessa:

![image](https://user-images.githubusercontent.com/82265726/116267870-74fa9400-a785-11eb-966f-0bd76835c445.png)

Jätin Ronkaisen tekemän ssh -osion ja konfiguraation pois tästä, sillä sen periaate on sama ja nyt tiedän kuitenkin, kuinka sen saisi tuohon hisghstateen lisättyä. 








### Lähteet
Lopputyö, Aki Ronkainen, 2020. Luettavissa: [https://akronen.wordpress.com/2020/04/06/palvelinten-hallinta/](https://akronen.wordpress.com/2020/04/06/palvelinten-hallinta/). Luettu 27.4.2021.

Lopputyö, Markus Jauhiainen, 2020. Luettavissa: [https://markusjauhiainenlinuxkurssi.design.blog/2020/05/17/palvelinten-hallinta-ict4tn022-3005-harjoitus-7/](https://markusjauhiainenlinuxkurssi.design.blog/2020/05/17/palvelinten-hallinta-ict4tn022-3005-harjoitus-7/). Luettu 27.4.2021.

Lopputyö, Tommi Muhonen, 2020. Luettavissa: [https://tommimuhonen334781833.wordpress.com/palvelinten-hallinta-harjoitus-7/](https://tommimuhonen334781833.wordpress.com/palvelinten-hallinta-harjoitus-7/https://tommimuhonen334781833.wordpress.com/palvelinten-hallinta-harjoitus-7/). Luettu 27.4.2021.
