# H3 Versionhallinta

Kolmas kotitehtävä Karvisen [palvelinten hallinta](https://terokarvinen.com/2021/configuration-management-systems-palvelinten-hallinta-ict4tn022-spring-2021/#h3-versionhallinta) -kurssilta.

*a) MarkDown. Tee tämän tehtävän raportti MarkDownina.
 Helpointa on tehdä raportti GitHub-varastoon, jolloin md-päätteiset tiedostot muotoillaan automaattisesti.
 Tyhjä rivi tekee kappalejaon, risuaita ‘#’ tekee otsikon, sisennys merkitsee koodinpätkän.
 Vinkkinä artikkelini [Publish Your Project with GitHub](http://terokarvinen.com/2016/publish-your-project-with-github/).*

Kaikki tehtävän raportointi tapahtuu siis gitin kautta md muodossa ja julkaisen sen tänne. 

*b) Näytä omalla git-varastollasi esimerkit komennoista ‘git log’, ‘git diff’ ja ‘git blame’. Selitä tulokset.*

git log:
![image](https://user-images.githubusercontent.com/82265726/115110502-6d1c4200-9f84-11eb-810c-7a00b29cb98a.png)
Logissa näkyy, että olen muokannut README.md tiedostoa (vaihtanut sen sisällön suomenkieliseksi). Tämän jälkeen olen tehnyt H3.md tiedoston ja lisännyt siihen pohjan tätä tehtävää varten (mitä nyt muokkaan parhaillaan, kun kirjoitan tätä tektiä). Näitä ennen olen suorittanut "initial commit" eli luonut GitHubissa tietosäiliön (repository). Login tapahtumien aikajana menee siis niin, että ylin tapahtuma on uusin.

git diff:
![image](https://user-images.githubusercontent.com/82265726/115111364-b373a000-9f88-11eb-97c7-bea487919c13.png)
Komento näyttää viimeisimmän "git commit" komennon tekemän muutoksen, joka minun tapauksessani oli kuvassa näkyvä muutos H3.md tiedoston tekstissä. Punaisella merkattu on aiempi versio ja vihreä on uusi, commitin jälkeinen versio.

git blame:
![image](https://user-images.githubusercontent.com/82265726/115112072-5d086080-9f8c-11eb-9ffd-3e9734c51f9c.png)
Kuvasta voi tulkita, että komento näyttää kuka on muokannut kyseistä (README.md) tiedostoa, mihin aikaan sitä on muokattu sekä mitä muutoksissa on muutettu. Tässä tapauksessa olen siis itse lisännyt README.md tiedostoon otsikon ja lyhyen kuvauksen "projektista" eli tästä tehtävästä.

*c) Tee tyhmä muutos gittiin, älä tee commit:tia. Tuhoa huonot muutokset ‘git reset –hard’. Huomaa, että tässä toiminnossa ei ole peruutusnappia.*

Muokkasin README.md sisältämää tekstiä poistamalla aiemman ja lisäämällä tilalle "Tämä on tyhäm muutos :)". Seuraavaksi kumoan muutoksen "git reset --hard" komennolla (tehtävänannosta puuttui yksi "-"):

![image](https://user-images.githubusercontent.com/82265726/115113076-179a6200-9f91-11eb-8fae-f7f011c63b3c.png)
Kuten kuvasta näkyy, on palattu aiempaan versioon, jonka HEAD:na on ollut H3.md eikä README.md.

*d) Tee uusi salt-moduli. Voit asentaa ja konfiguroida minkä vain uuden ohjelman: demonin, työpöytäohjelman tai komentokehotteesta toimivan ohjelman. Käytä tarvittaessa ‘find -printf “%T+ %p\n”|sort’ löytääksesi uudet asetustiedostot. (Tietysti eri ohjelma kuin aiemmissa tehtävissä, tarkoitushan on harjoitella Salttia)*

Päätin asentaa ja konfiguroida "Flameshot" kuvankaappausohjelman. Etsin tietoa ohjelmasta ja sen käytöstä [flameshotin GitHubista](https://github.com/flameshot-org/flameshot). Asentamisen jälkeen huomasin, että pitää aloittaa manuaalinen työskentely pienen mutkan kautta. Käyttämäni distro on ubuntu desktopin versio 20.04.2 LTS ja flameshotin mukaan tällä alustalla tulee ottaa pois käytöstä oletusarvoinen kuvankaappausohjelma, jotta flameshot toimisi kuvankaappausnäppäimestä. Tämä onnistuu melko vaivattomasti heidän ohjeidensa mukaisesti:

Ensiksi ajetaan komento "gsettings set org.gnome.settings-daemon.plugins.media-keys screenshot '[]'
", jonka jälkeen muutetaan asetuksista "print screen" nappulan käyttövälineeksi flameshot:
![image](https://user-images.githubusercontent.com/82265726/115118166-aff11080-9faa-11eb-9934-206b703bb17f.png)
Nyt PrtSc näppäin käyttää flameshottia! Tässä vielä flameshotilla otettu kuvankaappaus toimivuuden testaamisesta:
![image](https://user-images.githubusercontent.com/82265726/115118507-25111580-9fac-11eb-85e2-38c22bc3be8f.png)




